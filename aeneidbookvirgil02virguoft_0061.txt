Assxnmos LIB. 11. 23

Aspice nos . hoc tantum : et, si pietate meremur, ⁴ 690
Da deinde auxilium pater, atque haec omina firma.'
Vix ea fatus erat senior, subitoque fragore
Intonuit laevum, et de caelo lapsa per umbras
Stella'facem ducens multa cum luce cucurrit.
Illam, summa super labentem culmina tecti, 695
Cernimus Idaea claram se condere silva,
signantemque vias ; tum longo limite sulcus
Dat lucem, et late circum loca sulfure fumant.
Hic vero victus genitor se tollit ad auras,
Affaturque deos, et sanctum sidus adorat. 700
‘J am jam nulla mora est- : sequor, et, qua ducitis, adsum.
Di patrii, servate domum, servate nepotem.
'estrum hoc augurium, vestroque in numine Troja est.
Cedo equidem, nec, nate, tibi comes ire recus0.⁷

Dixerat, ille ; et jam per moenia clarior ignis 705
Auditur, propiusque aestus incendia volvunt.
‘Ergo age, care pater, cervici imponere nostrae ς
Ipse subibo umeris, nec me labor iste gravabit.
Quo res cumque cadent, unum et commune periclum.
Una salus ambobus erit. Mihi parvus Iulus 710
Sit comes, et longe servet vestigia conjunx.
Vos, famuli, quae dicam, animis advertite vestris.
Est urbe egressis tumulus, templumque vetustum
Desertae Cereris, juxtaque antiqua cupressus,
Religione patrum multos servata per annos.
Hanc ex diverso sedem veniemus in unam.
Tu, genitor, cape sacra manu, patriosque Penates.
Me, bello e tanto digressum et caede recenti,
Attrectare nefas, donec me flumine vivo
Abluero.' 720

Haec fatus, latos umeros subjectaque colla

